%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
%                                    .NET                                       %
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\n{1}{Platforma .NET}

Platforma .NET od společnosti Microsoft představuje komplexní sadu nástrojů k vývoji aplikací v podporovaných jazycích. Je multiplatformní a umožňuje vývoj pro operační systémy (dále OS) jako Windows, Linux, macOS, ale i pro mobilní platformy a zařízení Internet of Things (dále IoT). Vývojáři mohou využívat nástroje pro vývoj webových aplikací, desktopových aplikací, mobilních aplikací a dalších. Platforma .NET je postavena na dvou hlavních nástrojích. Prvním z nich je \textit{CLR}, běhové prostředí zodpovídající za běh aplikací. Druhým nástrojem je \textit{.NET CLI} (Command Line Interface, dále CLI), konzolový nástroj, zodpovědný za interakci s dílčími nástroji platformy .NET.

\n{2}{Historie}

Využití runtime prostředí, respektive v originální podobě virtuálního stroje, má historický původ. V dřívějších dobách byli programátoři limitování nutností kompilace kódu do nativní reprezentace přímo pro architekturu systému. Kód vytvořen pro jednu konkrétní architekturu se zpravidla neobešel bez modifikací, pokud měl fungovat i na odlišné architektuře.

V průběhu 90. let 20. století představila společnost Sun-Microsystems virtuální stroj Java Virtual Machine (dále JVM). Jedná se o komponentu runtime prostředí Javy, která zprostředkovává spuštění specifického kódu, správu paměti, vytváření tříd, typů a další. Kompilací Javy do tzv. bytecode (Intermediate Language, dále IL), tedy provedením mezikroku v procesu transformace zdrojového kódu do strojového kódu, je získána reprezentace programu, jenž běží na každém zařízení s implementovaným JVM. V rámci JVM dochází k finálním krokům mezi které patří interpretace (JIT kompilace) bytecode do nativního kódu pro cílovou architekturu systému. 

Microsoft v reakci na JVM vydal v roce 2000 první .NET Framework, který umožňoval spouštět kód v jazyce C\# na operačním systému Windows. Cílem prvních verzí .NET Framework nebylo primárně umožnit vývoj pro různé zařízení a operační systémy, ale zprostředkovat lepší nástroje pro vývoj aplikací. V roce 2014 byla vydána první multiplatformní verze platformy .NET. Ta nese název .NET Core a umožňovala spouštět kód v jazyce C\# na operačních systémech Windows, Linux a macOS. 

\n{2}{Architektura}

Platforma .NET je postavena na několika klíčových komponentách, které zajišťují běh aplikací a poskytují nástroje pro vývoj aplikací. Mezi nejdůležitější komponenty patří:

\begin{itemize}
    \item \textbf{Common Language Runtime} - CLR je základním kamenem .NET a poskytuje běhové prostředí pro spouštění aplikací na platformě. Překládá IL do nativního kódu, spravuje alokaci paměti a garbage collection (dále GC), zajišťuje zpracování výjimek (exceptions). CLR také kontroluje datové typy, interoperabilitu a zprostředkovává služby nezbytné pro spouštění nejrůznějších aplikací .NET. \cite{Richter2012}
    \item \textbf{.NET CLI} - Všestranný nástroj pro vývoj, kompilaci a nasazení aplikací .NET prostřednictvím rozhraní příkazové řádky. Podporuje širokou škálu operací, od vytváření projektů a správy závislostí až po testování a publikování aplikací. \cite{netdocs} Prostředí .NET CLI je multiplatformní a umožňuje sjednocení rozhraní uživatelských nástrojů pro vývoj aplikací .NET. 
    \item \textbf{Microsoft Build} - Microsoft Build (dále MSBuild) je engine používaný v platformě .NET, který umožňuje sestavovat aplikace a vytvářet balíčky pro nasazení. \cite{netdocs} Tento nástroj používá k organizaci a řízení procesu sestavení projektový soubor \emph{csproj} na bázi Extensible Markup Language (dále XML). Tím je zajištěna kontrola nad kompilací a průběhem sestavení. V rámci procesu sestavení lze doplnit vlastní úlohy a cíle kompilace, což poskytuje flexibilitu sestavení pro komplexní procesy ve velkých projektech.
    \item \textbf{Nástroje .NET Software Development Kit} (dále SDK) - Soubor nástrojů a knihoven podporujících vývoj, debugging a testování aplikací .NET. Zahrnují různé CLI a GUI nástroje, které pomáhají vývojářům spravovat práci s kódem, optimalizovat výkon a zajistit kvalitní výstup programu v platformě .NET. \cite{netdocs}
    \item \textbf{Roslyn} - Roslyn je sada kompilátorů platformy .NET, která poskytuje bohaté Application Programming Interface (dále API) pro analýzu kódu. \cite{Alls2023} Umožňuje vývojářům používat implementace kompilátorů jazyka C\# a VB.NET jako služby. Roslyn zlepšuje výkonnost vývojářů poskytnutím funkcí jako je refaktoring, generování kódu a sémantická analýza.
    \item \textbf{NuGet} - Správce balíčků pro platformu .NET. dodává standardizovanou metodu správy externích knihoven, na nichž závisí aplikace v .NET. Zjednodušuje proces inkorporace knihoven, systémových i třetích stran, do projektu. Rovněž spravuje závislosti, čímž zajišťuje, že projekty zůstávají aktuální a kompatibilní. \cite{netdocs} Tento nástroj je téměř nezbytný pro vývoj na platformě .NET, neboť umožňuje modulární vývoj softwaru. 
\end{itemize}

\obr{.NET platforma}{fig:dotnetplatform}{0.45}{graphics/images/dotnet-platform.drawio.png}

\n{2}{Frameworky}

Platforma .NET poskytuje mnoho frameworků a technologií pro vývoj aplikací. Jednotlivé frameworky plní různé role a poskytují různé úrovně funkcionality pro vývoj aplikací. Z hlediska struktury a účelu je lze kategorizovat následujícím způsobem. \cite{netdocs}

\begin{itemize}
    \item \textbf{.NET} - Hlavní framework platformy. .NET je robustní framework pro vývoj softwaru. Podporuje tvorbu a provoz moderních aplikací a služeb. \cite{netdocs} Původně známý jako .NET Framework a primárně zaměřen na prostředí Windows, s příchodem .NET Core a novějších verzí se vyvinul v modulární platformu s open-source zdrojovým kódem známou jednoduše jako .NET. Umožňuje vývojářům vytvářet aplikace, které jsou škálovatelné, výkonné a multiplatformní.
    \item \textbf{ASP.NET} - Robustní framework pro vytváření webových aplikací a služeb. Je součástí ekosystému .NET navržený tak, aby umožňoval vývoj vysoce výkonných, dynamických webových stránek, API a webových aplikací v reálném čase. \cite{Danylko2023} ASP.NET podporuje jak webové formuláře, tak architekturu Model-View-Controller (dále MVC). S uvedením ASP.NET Core byl framework přepracován pro cloudovou nasazením škálevatolnost, vývoj napříč platformami a vysoký výkon. Poskytuje komplexní základ pro vývoj moderních webových aplikací, které lze spustit jak na Linuxu, Windows tak macOS. ASP.NET Core také představuje Blazor, který umožňuje vývojářům používat C\# při vývoji webu, což dále zvyšuje všestrannost ekosystému. \cite{aspnetdocs} Vývojářům, kteří chtějí využít .NET pro vývoj webu, poskytuje ASP.NET komplexní a flexibilní sadu nástrojů pro vytváření všech řešení, od malých webů až po složité webové platformy. 
    \item \textbf{MAUI} - Moderní specializovaný framework pro vývoj aplikací napříč platformami v rámci ekosystému .NET. Umožňuje vývojářům vytvářet aplikace pro Android, iOS, macOS a Windows z jedné kódové základny. Zakládá na populárních konceptech z Xamarin.Forms a zároveň rozšiřuje jeho možnosti na desktopové aplikace. .NET MAUI zjednodušuje vývojový proces tím, že poskytuje jednotnou sadu nástrojů pro vývoj uživatelského rozhraní na všech platformách s možností přístupu k funkcím specifickým pro platformu v případě potřeby. \cite{Libery2023} Podporuje moderní vývojové vzory a nástroje, včetně MVVM, datové vazby a asynchronního programování, což usnadňuje vytváření sofistikovaných a citlivých aplikací. Předchůdcem MAUI je platforma Xamarin, která sloužila pro vytváření mobilních aplikací na platformě .NET. 
    \item \textbf{Blazor} - Specializovaný framework v rámci ekosystému .NET, který zprostředkovává vývojářům tvorbu interaktivních webových uživatelských rozhraní pomocí C\# namísto JavaScriptu. Blazor může běžet na serveru (Blazor Server), kde zpracovává požadavky a komunikuje s uživatelským rozhraním pomocí knihovny SignalR, která zabezpečuje websocket komunikaci. Nebo také v prohlížeči skrz WASM, kdy dochází k přeložení C\# kódu do nativního kódu WASM a je spouštěn přímo ve webovém prohlížeči vedle tradičních webových technologií, jako jsou HTML a CSS. \cite{netdocs} Umožňuje vývojářům využít znalosti .NET pro komplexní vývoj webových aplikací a vytvářet bohaté webové aplikace běžící na straně klienta v prohlížeči. Architektura Blazor je založená na komponentách a usnadňuje jejich opětovné použití pro tvorbu uživatelského rozhraní. Zároveň Blazor podporuje modulární vývojový přístup a poskytuje možnost vyvíjet webové aplikace v ekosystému .NET.
\end{itemize}

\n{2}{Nástroje}

Platforma .NET zprostředkovává širokou sadu nástrojů za účelem tvorby, sestavení a spuštění aplikace. Mezi nejdůležitější lze zařadit následující:

\n{3}{Knihovny}

Knihovny představují soubor funkcí a tříd, které mohou být použity při vývoji ve více aplikacích. Typicky představují logicky oddělenou a obecnou část funkcionality aplikace. Umožňují distribuovat běžnou funkcionalitu napříč různými projekty. \cite{netdocs}  Knihovny v .NET mohou být tvořeny binárnimi Dynamic Link Library (DLL) soubory nebo organizované jako samostatný projekt v rámci kontejneru projektů zvaném solution. K distribuci knihoven obecně dochází pomocí balíčků NuGet. Pomocí stejnojmenného nástroje jsou knihovny zabaleny a sdíleny přes internetová úložiště. 

Běžnou praxí tvůrce platformy, programovacího jazyka nebo frameworku je poskytnutí sad knihoven, které usnadňují vývoj aplikací. Zároveň tyto knihovny zpravidla implementují nejběžnější funkcionality, které mohou programátoři vyžadovat. Typicky se jedná o přístup k souborovému systému, síti, databázím, grafickému rozhraní a další.

Následující seznam obsahuje některé z nejběžněji používaných knihoven v .NET:

\begin{itemize}
    \item \textbf{System} - Poskytuje základní třídy, typy a rozhraní, které umožňují a podporují širokou škálu operací na úrovni systému, jako jsou vstupy a výstupy (IO), vlákna, kolekce, diagnostika a další. Je nezbytná prakticky pro každou aplikaci .NET.
    \item \textbf{System.IO} - Dodáva funkcionalitu čtení z datových proudů, souborů a zápis do nich a práci se souborovým systémem.
    \item \textbf{System.Net} - Obsahuje třídy a abstrakce pro síťovou komunikaci a elektronickou poštu.
    \item \textbf{System.Data} - Zprostředkovává přístup k datovým zdrojům, jako jsou databáze nebo XML soubory, a obsahuje ADO.NET pro přístup k vybraným databázovým serverům.
    \item \textbf{System.Collections} - Rozhraní a třídy, které definují různé kolekce objektů, jako jsou seznamy, fronty, bitová pole, hašovací tabulky a slovníky.
    \item \textbf{System.Linq} - Zaštiťuje dotazování nad kolekcemi objektů pomocí Language Integrated Query (dále LINQ).
    \item \textbf{System.Threading} - Umožňuje správu vláken, synchronizační primitiva nebo například thread pool. Podporuje vývoj paralelizovaných aplikacích.
    \item \textbf{System.Security} - Spravuje ověřování, autorizaci a šifrování, a je základem pro vývoj bezpečných aplikací.
    \item \textbf{Entity Framework} - Object-Relational Mapping (dále ORM) framework, který umožňuje vývojářům pracovat s databázemi pomocí objektově orientovaného přístupu. Poskytuje abstrakci nad databázovými systémy a umožňuje vývojářům pracovat s daty pomocí objektů a tříd.
\end{itemize}

Kromě knihoven poskytovaných společností Microsoft existuje mnoho knihoven třetích stran. Za vývojem těchto knihoven mohou stát vývojařské komunity nebo být vydány velkými společnostmi. Běžně tyto knihovny navazují na sadu funkcí poskytovaných Microsoftem a rozšiřují je o další novou funkcionalitu, nebo portují známé existující projekty do platformy .NET. Mezi příklady nejznámějších knihovny třetích stran v .NET patří Dapper, AutoMapper, Newtonsoft.Json a další.

\n{3}{Integrované vývojové prostředí}

Neméně důležitým prvkem vývoje aplikací je integrované vývojové prostředí (dále IDE). I když není povinné, pro spoustu vývojářů je jeho použití neodmyslitené. IDE je nástroj, který zprostředkovává vývoj aplikací, správu projektů, debuggování a další. IDE poskytuje uživatelské rozhraní, které umožňuje vývojářům vytvářet, upravovat a testovat kód. Zprostředkovává nástroje pro správu projektů, jako jsou sestavení, testování a publikace. Umožňuje provádět různorodé operace nad aplikací, jako je refaktorování kódu, hledání chyb a ladění.

Jedním z nejpoužívanějších IDE je Visual Studio, vyvíjené společností Microsoft. Visual Studio poskytuje prvotřídní podporu pro vývoj na platformě .NET. Mezi další populární IDE patří Visual Studio Code a JetBrains Rider.

\n{3}{Balíčky}

Pro jednoduchou distribuci knihoven, jak systémových tak třetích stran, je využíván nástroj pro správu balíčků NuGet. Projekt, jenž má být distribuován je buďto opatřen atributem \emph{<PackageOnBuild>} a sestaven nebo je využito příkazu \emph{dotnet pack}. Takto vytvořené balíčky lze distribuovat např. přes NuGet.org, což je veřejný repozitář knihoven, který je dostupný pro všechny vývojáře. Možná je také implementace vlastních řešení. Distribuované knihovny jsou jednoduše importovatelné do projektu a umožňují snadnou správu závislostí.

\n{3}{Dokumentace}

Dokumentace je důležitou součástí vývoje aplikací. Poskytuje informace o tom, jak používat nástroje a technologie, které jsou součástí platformy .NET. Dokumentace obsahuje informace o API, knihovnách, nástrojích a dalších součástech platformy .NET. Dokumentace je dostupná online na oficiálních webových stránkách platformy .NET a obsahuje podrobné informace o mnoha aspektech vývoje aplikací. K nalezení je na webu \url{https://docs.microsoft.com/en-us/dotnet/}.

\n{3}{Jazyky}

Základem aplikace je zdrojový kód, který je v případě platformy .NET reprezentován jedním (nebo i kombinací) z podporovaných jazyků. Zdaleka nejčastěji využívaným je C\#. Představuje všestranný, objektově orientovaný jazyk navržený tak, aby umožnil vývojářům jednoduše a srozumitelně vyvíjet širokou škálu aplikací. \cite{netdocs} Jedná se o staticky typovaný jazyk s širokou škálou moderních funkcí a každoročně podléhá vydání nové verze. 
Funkčně zaměřené programování je umožňěno pomocí jazyka F\#. Ten podporuje imperativní a objektově orientované programování. Primárně je vhodný pro vědecké a datově náročné aplikace. \cite{netdocs} Zakládá na silném typování, umožňuje stručný, robustní a výkonný kód. 
Posledním rozšířeným jazykem je VB.NET. Jedná se o moderní verzi jazyka VB, která je implementována na platformě .NET. VB je historický programovací jazyk vyvinutý společností Microsoft. Představený v roce 1991 a navržen s cílem uživatelské přívětivosti. Byl založen na jazyce BASIC a jeho drag-and-drop rozhraní umožňovalo snadné vytváření GUI. Díky tomu zpřístupnil programování širšímu okruhu lidí. V rámci VB byl kladen důraz na rychlý vývoj aplikací (RAD).

\n{2}{Aplikační struktura}

Základním stavebním prvkem aplikace v .NET je soubor projektu. Jedná se o soubor na bázi XML disponující příponou \emph{.csproj}. V rámci něj dochází ke konfiguraci a deklaraci, jak bude .NET CLI, respektive nástroje sestavení, s projektem pracovat. Zároveň jsou zde definované závislosti na další projekty a knihovny. \cite{Alls2023} Mezi základní charakteristiky běžně určené v projektovém souboru patří verze .NET, verze projektu/assembly, seznam závislostí, konfigurace pro buildování, testování a publikaci.

Pro tvorbu složitějších aplikací je možné využít více projektových souborů. Tyto souboury jsou seskupeny pomocí speciálního solution souboru. Jedná se o soubor sloužící ke kontejnerizaci a provázání veškerých projektových a pomocných souborů, jako jsou konfigurace setavení, pomocné skripty a další. Disponuje příponou \emph{.sln}.

Mezi další běžně používané známé konfigurační soubory patří následující:

\begin{itemize}
    \item \textbf{appsettings.json} - obsahuje nastavení aplikace
    \item \textbf{launchsettings.json} - deklaruje konfiguraci pro spuštění aplikace
    \item \textbf{Directory.Build.props} - zprostředkovává globální nastavení atributů pro všechny projekty v solution
    \item \textbf{Directory.Build.targets} - obsahuje globální nastavení cílů kompilace pro všechny projekty v solution
    \item \textbf{NuGet.config} - nastavení pro balíčkovací správce NuGet
\end{itemize}

Dalším příkladem projektového souboru je \emph{.fsproj} pro F\# projekty, \emph{.vbproj} pro Visual Basic projekty a \emph{.nuspec} pro balíčkovací soubory NuGet. Speciálně pro IDE Visual Studio je využíván soubor \emph{.dcsproj}, který obsahuje nastavení pro spustění a debuggování aplikace spuštěné v Docker kontejneru. 

\n{2}{Kompilace zdrojového kódu}

Kompilace je proces transformace zdrojového kódu do jiné podoby. Kód je zpravidla kompilován do podoby bližší cílové architektuře, ať je touto architekturou OS, případně konkrétní HW, nebo runtime prostředí (virtuální stroj). \cite{Richter2012} V rámci platformy .NET jsou k dispozici dva hlavní režimy kompilace zdrojového kódu: kompilace pro běhové prostředí (CLR) a kompilace do nativního kódu přímo pro cílovou architekturu (Native AOT). \cite{netdocs}

\n{3}{Cíle kompilace}

Cílem kompilace je převést zdrojový kód do podoby, kterou je možné spustit na cílovém zařízení. Platforma .NET podporuje zacílit na různá zařízení. Typickým cílem kompilace jsou platformy PC. probíhá několika způsoby. Aplikace obvykle běží na CLR, kde je kód kompilován do jazyka IL a poté spouštěn prostřednictvím .NET runtime, přičemž je za běhu převeden na nativní kód. Pro situace, kdy .NET runtime není nebo nemůže být přítomen lze využít kompilace AOT pro vygenerování nativního kódu. Pro zacílení na mobilní platformy poskytuje .NET MAUI, sadu nástrojů, které umožňují vývojářům psát nativní aplikace pro Android, iOS a Windows. Využívá se zde stejné sdílené kódové základny .NET. Umožňuje vývojářům používat knihovny C\# a .NET k vytváření mobilních aplikací. Tyto aplikace jsou kompilovány specificky pro každou platformu a mohou využívat nativní funkce zařízení.

\n{3}{Obecné postupy kompilace}

Proces kompilace zahrnuje několik charakteristických postupů, které jsou přizpůsobeny optimalizaci výkonu aplikací při vývoji i za běhu. Jejich cílem je zvýšení výkonu a zabezpečení aplikací, ale také zajištění větší kompatibility a efektivity programu napříč platformami. Jedním z těchto postupů je linkování. Při něm kompilátor během procesu sestavení aplikace propojuje množství zdrojových souborů a dll, aby vytvořily jeden spustitelný soubor nebo knihovnu. \cite{netdocs}  To zahrnuje řešení odkazů mezi různými dll a integraci všech požadovaných zdrojů. Dále dochází k různým optimalizacím IL v případě JIT kompilace a optimalizacím nativního kódu v kompilaci AOT. Jejich cílem je zlepšení výkonu.

V moderních aplikacích .NET odstraňují nástroje, jako je IL Linker, během procesu sestavování nepoužívaný kód. Tento proces se nazývá trimming neboli ořezávání a snižuje velikost aplikace tím, že vylučuje nepotřebné knihovny a větve kódu. \cite{netdocs}  Je součástí rozsáhlé strategie \emph{Tree shaking}, která optimalizuje výstupní aplikaci. Konečně, v rámci procesu překladu jsou v .NET také výtvářena metadata a manifesty. Ty popisují obsah a závislosti assembly, což má význam v jejich identifikaci, verzování a zabezpečení. 

\n{3}{Kompilace pro CLR}

Standartním výstupem sestavení aplikace v platformě .NET je transformace zdrojového kódu z vybraného podporovaného jazyka do assembly v jazyce IL. Tento výstupní IL se v .NET konkrétně navývá Common Intermediate language (CIL) nebo také Microsoft Intermediate Language (MSIL). \cite{Richter2012} IL je jazyk nezávislý na platformě, který je následně kompilován do nativního kódu za běhu aplikace.

CLR je zodpovědný za interpretaci IL kódu a jeho kompilaci do nativního kódu. Kompilace do nativního kódu je prováděna v rámci běhu aplikace, což zajišťuje, že kód je optimalizován pro konkrétní architekturu systému. V případě jazyka C\# na platformě Windows slouží ke kompilaci spustitelný soubor \emph{csc.exe}. 

Výstupem kompilace pro CLR je assembly s popisnými metadaty a IL (v případě režimu Ready to Run i částečně nativním) kódem. Assembly typicky disponují příponou \emph{.dll}, případně jsou zabaleny do spustilného souboru dle cílové platformy a výstupu. Takovýto výstup je následně připraven buďto ke spuštění za pomocí CLR, případně pro využití a referenci při tvorbě dalšího .NET kódu. Kód IL je sada instrukcí nezávislá na procesoru, kterou může spustit běhové prostředí .NET (CLR). \cite{Richter2012}

Speciálním případem JIT kompilace je aplikace R2R. Zdrojový kód je při sestavení zkompilován do podoby nativního kódu pomocí nástroje crossgen, čímž vzniknou sestavy Ready To Run (dále R2R). Za běhu se sestavy R2R načtou a spustí s minimální kompilací JIT, protože většina kódu je již v nativní podobě. CLR může přesto JIT kompilovat některé části kódu, které nelze staticky zkompilovat předem. Využití je v aplikacích, které potřebují zkrátit dobu spouštění, ale zachovat určitou funkcionalitu nebo úroveň optimalizace poskytovanou JIT kompilací.

Mezi hlavní výhody se řadí zprostředkování následujícího:

\begin{itemize}
    \item  \textbf{Reflexe} - CLR umožňuje využívat reflexi, která umožňuje získat informace o kódu za běhu aplikace. Tímto je umožněno vytvářet aplikace, které jsou schopny měnit své chování za běhu.
    \item \textbf{Dynamické načítání} - CLR umožňuje dynamicky načítat knihovny za běhu aplikace. Tímto je umožněno vytvářet aplikace, které jsou schopny měnit své chování za běhu.
    \item \textbf{Větší bezpečnost} - CLR zajišťuje, že aplikace nemůže přistupovat k paměti, která jí nebyla přidělena. Tímto je zajištěna bezpečnost aplikace a zabráněno chybám, které by mohly vést k pádu aplikace.
    \item \textbf{Správa paměti} - CLR zajišťuje správu paměti pomocí GC. Tímto je zajištěno, že paměť je uvolněna vždy, když ji aplikace již nepotřebuje. Tímto je zabráněno tzv. memory leakům, které by mohly vést k pádu aplikace.
    \item \textbf{Větší přenositelnost} - CLR zajišťuje, že aplikace je spustitelná na všech operačních systémech, na kterých je dostupné běhové prostředí CLR.
\end{itemize}

Zatímco za nevýhody CLR se dá považovat:

\begin{itemize}
    \item  \textbf{Výkonnost} - I když určité optimalizace jsou prováděny pro konkrétní systém a architekturu, výkon CLR je nižší než výkon nativního kódu. Dalším výkonnostním měřítkem je rychlost startu aplikace, která je pro CLR vyšší než v případě nativního kódu.
    \item \textbf{Operační paměť} - CLR využívá více operační paměti, jak pro aplikaci, tak i pro běhové prostředí.
    \item \textbf{Velikost aplikace} - Přítomnost CLR nehraje zásádní roli v případě monolitických aplikací, ale v případě mikroslužeb je nutné CLR přidat ke každé službě. Tímto se zvyšuje velikost jedné aplikační instance.
\end{itemize}

\n{3}{Kompilace do nativního kódu}

Přímá nativní AOT kompilace je proces, při kterém je kód kompilován do nativního kódu cílové architektury. Děje se tak v procesu sestavení programu ze zdrojového kódu. V případě platformy .NET je tato funkcionalita dostupná při použití jazyka C\# a speciálních projektových atributů. 

Jedná se o funkcionalitu, jenž prošla několika iteracemi. První možnosti sestavení aplikace v nativním kódu na .NET platformě byly aplikace Universal Windows Platform. Jednalo se o aplikace využívající specifické rozhraní, nativní pro produkty Microsoft. S verzí frameworku .NET 7 byly rozšířeny možnosti sestavení aplikace jako do podoby nativního kódu i pro další architektury a typy aplikací. \cite{Pflug2023} Tato nová funkcionalita získala vyráznější podporu v roce 2023 s vydáním frameworku .NET 8. Filozofie společnosti Microsoft ohledně AOT kompilace je, že vývojáři by měli mít možnost využít AOT kompilace v platformě .NET, pokud je to pro daný scénář vhodné. Scénáře kladoucí takovéto požadavky se vyskytují především v cloudovém nasazení, respektivně při implementaci cloudové infrastruky universálně s využitím platformy .NET. \cite{netdocs}

Výstupem nativní AOT kompilace je v rámci .NET spustitelný soubor. Soubor nabývá formátu dle cílové architektury, jenž byla definována v procesu sestavení. Takto vytvořený soubor je možné spustit přímo bez potřeby CLR.

Mezi hlavní výhody nativní AOT kompilace patří:

\begin{itemize}
    \item  \textbf{Nezávislost na CLR} - AOT kompilace umožňuje vytvořit aplikaci, která je schopna běžet bez nutnosti běhového prostředí. Tímto je zajištěno, že aplikace je schopna běžet na jakémkoliv operačním systému, na kterém je dostupný běhové prostředí.
    \item \textbf{Efektivní využití zdrojů} - Aplikace využívající nativní AOT kompilaci efektivněji využívají zdroje jako CPU a operační paměť.
    \item \textbf{Rychlejší start aplikace} - Aplikace zkompilované do nativního kódu cílové architektury se spouští daleko rychleji než aplikace využívající běhové prostředí.
    \item \textbf{Rychlá odpověď aplikace} - Díky tomu, že aplikace musí mít všechny typy a funkcionality vygenerovány ve chvíli kompilace, je rychlost první odpovědi aplikace vyšší než v případě aplikace využívající běhové prostředí.
\end{itemize}

Následující jsou slabé stránky kompilace do nativního kódu v .NET:

\begin{itemize}
    \item \textbf{Absence dynamického načítání} - Například funkce Assembly.LoadFile, jenž umožňuje dynamicky načítat knihovny za běhu aplikace, není dostupná v AOT kompilaci.
    \item \textbf{Bez generování kódu za běhu} - Není možno použít knihovnu System.Reflection.Emit pro generování kódu za běhu aplikace.
    \item \textbf{Vyžaduje trimming (ořezávání)} - Trimming vyžaduje, aby veškeré nepřímo používané části byly explicitně deklarovány, jinak budou vyřazeny z výsledného kódu.
    \item \textbf{Připojení běhových knihoven} - Veškeré potřebné knihovny jsou součástí výsledného aplikačního souboru. To zvyšuje velikost samoteného programu ve srovnání s aplikacemi závislými na runtime protředí.
    \item \textbf{Kompatibilita knihoven s AOT} - né všechny knihovny runtime jsou plně anotovány tak, aby byly kompatibilní s Native AOT. To znamená, že některá varování v knihovnách runtime nejsou pro koncové vývojáře použitelná.
\end{itemize}

\n{2}{Běh kódu}

Spuštění, respektive běh kódu na HW počítačového zařízení vyžaduje instrukční sadu, které daná architektura rozumí, tedy nativní kód. V případě nativní AOT kompilace v .NET tento kód získáme již při sestavení aplikace. Při využití kompilace do IL je nutné kód získat pomocí jednoho z kompilačních způsobů podporovaného CLR. Výsledná nativní reprezentace se v obou případech spouští zavoláním vstupní metody v binárním souboru dle specifikace architektury.

\n{3}{CLR}

CLR je runtime neboli běhové prostředí frameworku .NET. Poskytuje spravované prostředí pro spouštění aplikací .NET. Podporuje více programovacích jazyků, včetně jazyků C\#, VB.NET a F\#, a umožňuje jejich bezproblémovou spolupráci. Spravuje paměť prostřednictvím automatického GC, který automaticky přiděluje a sbírá paměť využitou objekty. \cite{Richter2012} Tím pomáhá předcházet únikům paměti a optimalizuje využití prostředků. CLR poskytuje komplexní model zabezpečení, který pomáhá chránit aplikace před neoprávněným přístupem, poškozením dat a dalšími bezpečnostními hrozbami. Vynucuje zásady zabezpečení, jako je zabezpečení přístupu ke kódu (Code Access Security, dále CAS) a využití rolí. \cite{Richter2012} Zajišťuje, aby kód byl spouštěn s příslušnými oprávněními na základě svého původu a úrovně důvěryhodnosti, čímž chrání citlivá data a systémové prostředky.

Důležitou funkcí pro stabilitu systému je zpracování výjimek. To v CLR zahrnuje detekci, propagaci a zpracování chyb a stavů, které mohou nastat během provádění programu. Mechanismus vyjímek umožňuje elegantně řešit neočekávané situace a zachovat stabilitu aplikace. CLR podporuje dynamické generování typů za běhu, což aplikacím umožňuje za běhu dynamicky vytvářet a manipulovat typy dle potřeby. \cite{Richter2012} To dává možnost scénářům, jako je dynamické generování kódu, kompilace kódu za běhu a dynamické vytváření objektů. Jednou z nejdůležitějších funkcí CLR představuje reflexe. Díky ní je umožněna validace a manipulace typů, attributů a metadat načtených z assembly za běhu. \cite{Richter2012} Umožňuje vývojářům dotazovat se a upravovat typy a jejich attributy za běhu, dynamicky volat metody a přistupovat k informacím o metadatech. Díky tomu mají aplikace .NET využívající běhové prostředí výrazné možnosti introspekce a přizpůsobení. TODO: Reference

CLR obsahuje nástroje pro ladění a profilování, které vývojářům pomáhají efektivně identifikovat a odstraňovat problémy s výkonem. Aby mohl být kód z IL reprezentace spuštěn na systému, respektive HW stroje, musí být dodatečně kompilován. Za tímto účelem existuje v CLR několik technik, které mají využití v specifických scénářích.

\n{3}{Nativní kód}

Běh nativního kódu je závislý na konkrétní architektuře systému, pro které jsou nativní programové soubory vytvořeny. Nepodléhá další úpravě ze strany .NET nástrojů. Spuštění probíhá nativním příkazem operačního systému, který zprostředkuje spuštění programu.

\n{2}{Tvorba programu v .NET}

Následující část popisuje obecnou koncepci a strukturu projektu aplikace v .NET. Součástí je postup pro tvorbu a vydání projektu. Blížší pozornost bude věnována tvorbě nativního AOT projektu.

\n{3}{Obecný postup}

Vytvoření aplikace v .NET zahrnuje několik kroků, které jsou obecně platné pro všechny typy aplikací. V první řádě je potřeba připravit vývojové prostředí, nainstalovat sadu nástrojů .NET SDK a provést pořáteční konfiguraci. Následuje vytvoření projektu. Pomocí příkazu \emph{dotnet new} nebo skrze GUI IDE je vytvořen nový projekt a solution soubor. Součástí je výběr typu projektu, jazyka, frameworku a dalších konfiguračních parametrů. Primární fází je samotná tvorba programu, jenž sestává z tvorby kódu, testování a ladění. \cite{Price2023} S procesem programování je spojena správa závislostí. Pomocí nástroje NuGet se referencují balíčky a knihovny, které dodají projektu vyžadovanou funkcionalitu. Následuje kompilace aplikace probíhá pomocí příkazu \emph{dotnet build}, který převede vysokoúrovňový kód do IL. V případě AOT dochází k dodatečné kompilace do nativního kódu dle cílové architektury. Finálním krokem je použití příkazu \emph{dotnet publish} a vydání aplikace ve specifickém konfiguraci. 

\n{3}{Tvorba nativního programu}

Pro tvorbu nativního programu v .NET je nutné využít speciálního atributu \emph{PublishAoT} v projektovém souboru. Tento atribut je zodpovědný za konfiguraci projektu pro nativní AOT kompilaci. Při jeho použití je nutné specifikovat cílovou architekturu, pro kterou je nativní kód vytvářen. Po kompilaci kódu do IL dochází k dodatečné kompilaci do nativního kódu, která dodává další konzolový výstup s informacemi o průběhu kompilace. Výstupem je spustitelný soubor, který je možné spustit na cílovém zařízení bez potřeby CLR. 

Pokud je v projektu zapnut atribut EmitCompilerGeneratedFiles, kompilátor generuje soubory, které obsahují podrobné informace o stavu zkompilované aplikace. Ty zahrnují i meziprodukty nebo výpisy strojového kódu, které jsou cenné pro procest ladění a analýzy výstupního produktu. Pomáhají při zacílení na kompilaci do nativního AOT lépe pochopit, jak je vysokoúrovňový kód překládán do strojového kódu. 

Deklarace unmanaged nebo také nespravovaného rozhraní zahrnuje definování způsobů jakým jednotlivá rozhraní komunikují. Spravované rozhraní představuje zdrojový kód vytvářené aplikace .NET. Nespravované rozhraní jsou funkce operující mimo .NET aplikaci, například v C/C++ knihovně. Pomocí deklarací je specifikován způsob volání. U nativních AOT aplikací je důležité, aby tato rozhraní byla přesně definována a dodržována, protože jakýkoli nesoulad nebo chyba v deklaraci může vést k chybám za běhu, které se hůře diagnostikují a opravují kvůli absenci runtime prostředí a dynamickým funkcím.

Trimming nebo také ořezání je proces odstranění nepotřebného kódu a zdrojů z aplikace během sestavení, za účelem snížení velikosti a zvýšení výkonu. V rámci platformy .NET představuje trimming jednu z technik postupu \emph{tree shaking}, kdy překladač analyzuje, které části zdrojového kódu jsou skutečně používány, a zbytek vyloučí z výstupního produktu. \cite{netdocs} To je zvláště důležité pro aplikace, kde je úložiště nebo paměť omezená. Ořezávání pomáhá při optimalizaci a zajišťuje, aby aplikace obsahovala pouze nezbytné části a závislosti. 

\n{3}{Přehled podpory}

Následující přehled představuje rozsah funkcionality implementované v rámci .NET frameworku k datu vydání verze 8.0.0. \cite{aspnetdocs}

\begin{itemize}
    \item \textbf{REST minimal API} - Tvorba minimalistých služeb implementujících REST API.
    \item \textbf{gRPC API} - Komunikace mezi službami pomocí protokolu gRPC.
    \item \textbf{JSON Web Token Authentication} - Autentizace a autorizace za pomocí JSON Web Token (dále JWT) tokenů.
    \item \textbf{CORS} - Konfigurace Cross-Origin Resource Sharing.
    \item \textbf{HealthChecks} - Monitorování stavu aplikace.
    \item \textbf{HttpLogging} - Logování HTTP požadavků.
    \item \textbf{Localization} - Lokalizace aplikace.
    \item \textbf{OutputCaching} - Cachování výstupu.
    \item \textbf{RateLimiting} - Omezení počtu požadavků.
    \item \textbf{RequestDecompression} - Dekomprese požadavků.
    \item \textbf{ResponseCaching} - Cachování odpovědí.
    \item \textbf{ResponseCompression} - Komprese odpovědí.
    \item \textbf{Rewrite} - Přepisování adresy Uniform Resource Locator (dále URL).
    \item \textbf{StaticFiles} - Poskytování statických souborů.
    \item \textbf{WebSockets} - Komunikace pomocí WebSockets.
\end{itemize}
