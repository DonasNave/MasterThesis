%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
%                                 MICROSERVICE                                  %
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\n{1}{Microservice architektura}

Při vývoji softwaru je možné aplikovat různé architektury a návrhové vzory. Za základní a vysoce rozšířenou architekturu lze považovat monolitickou architekturu. Aplikace využívající monolitickou architekturu sestávají z jedné kódové báze v níž se spojuje řešení veškeré doménové problematiky. \cite{Williams2023} Jsou založeny na principu, že celá aplikace je spuštěna jako jeden proces. Obecně obsahují určitou formu logického členění, například na jednotlivé doménové moduly nebo služby, které seskupují související části aplikace. \cite{Williams2023} 

\obr{Monolitická architektura}{fig:monolitharch}{0.6}{graphics/images/monolith.drawio.png}

Monolitická architektura je jednoduchá na vývoj, nasazení a testování. Při správném návrhu může poskytovat i jednoduchou možnost škálování, kdy aplikace je nasazena ve více identických instancích. \cite{Richardson2018} Jelikož i při logickém oddělení funkcionality je celá aplikace spjata pevnými vazbami, jakýkoliv zásah do jedné části aplikace může mít nepředvídatelné důsledky na ostatní části. Jednotná kódová báze zase může představovat limitující faktor pro rychlost vývoje, automatizace testovaní a nasazování. Samotné škálování může být vysoce neefiktivní a limitující, pokud je potřeba škálovat pouze určité části aplikace. \cite{Richardson2018}

Naproti tomu stojí architektura microservice. Ta je založena na principu rozdělení aplikace do samostatných služeb. Každá z těchto služeb je zodpovědná za určitou část funkcionality aplikace. Služby jsou navzájem nezávislé a komunikují mezi sebou pomocí definovaných rozhraní. \cite{Richardson2018} Tím je zajištěno, že každá služba může být vyvíjena, testována, nasazována a škálována nezávisle na ostatních. Tato architektura umožňuje vývojářům pracovat na menších a jednodušších částech aplikace, což zvyšuje produktivitu a umožňuje rychlejší iterace vývoje. Díky nezávislosti služeb je také možné dosáhnout vyšší odolnosti a škálovatelnosti aplikace. 

\obr{Microservice architektura}{fig:microservicearch}{0.8}{graphics/images/microservices.drawio.png}

\n{2}{Historie}

Původ microservice architektury nelze přesně definovat, důležitý moment však nastal v roce 2011, kdy Martin Fowler publikoval článek \textit{Microservices} na svém blogu. Článek je k nalezení na adrese \url{https://martinfowler.com/articles/microservices.html}. V tomto článku spolu s Jamesem Lewisem popsal způsob jakým lze tuto architekturu využít, její výhody a nevýhody. Dalším momentem, kdy microservice architektura nabyla popularity, bylo vydání knihy \textit{Building Microservices} od Sama Newmana v roce 2015. Tato kniha popisuje způsob, jakým je možné využít microservice architekturu v praxi. Opravdový přelom přišel postupně, nástupem a popularizací virtualizace a kontejnerizace v průběhu let 2013 až 2015. Pomocí těchto technik lze vytvářet a spouštět mikroslužby v izolovaných prostředích. V rámci kontejnerů jsou mikroslužby nezávislé na operačním systému a hardwaru, na kterém je kontejner spouštěn. Nejdůležitější v tomto ohledu je nepochybně projekt Docker, který byl vydán v roce 2013. \cite{dockerdocs} Díky Dockeru bylo možno jednoduše definovat, vytvářet a spouštět kontejnerizované aplikace. 

\n{2}{Základní principy}

Microservice ahitektura stojí na několika základních principech. Tyto principy nejsou jen teoretické, mají přímý dopad na to, jak jsou služby vyvíjeny, nasazovány a udržovány. Jejich dodržení je klíčové k úspěšné implementaci architektury. \cite{Richardson2018}

\begin{itemize}
    \item \textbf{Decentralizace} - Definuje, že každá služba zodpovídá za určitou část funkcionality aplikace. Služby jsou navzájem nezávislé a komunikují mezi sebou po síti pomocí deklarovaných rozhraní. Každá služba je samostatně nasaditelná a zodpovídá za svá data. \cite{Gammelgaard2021} Tím je zajištěno, že každá služba může být vyvíjena, nasazována a škálována nezávisle na ostatních.
    \item \textbf{Odolnost} - Odolnost nebo také robustnost microservice architektury je definována schopností systému zůstat v provozu i přes výskyt chyb v jeho dílčích částech. To znamená, že pokud jedna služba selže, zbytek systému může pokračovat v provozu. Toho je dosaženo použitím specifických vzorů. \emph{Circuit Breaker} představuje jeden z těchto vzorů. Zajišťuje aby služby mimo provoz nebyly zbytečně zatíženy požadavky. Komunikace v tomto vzoru probíhá za pomocí stavového automatu, jenž za splnění určitých kritérií (například konkrétního počtu neúspěšných požadavků) se sepne do stavu \emph{Open} a na určitou dobu přestane zasílat další požadavky. \cite{Gammelgaard2021}
    \obr{Circuit Breaker vzor}{fig:circuitbreaker}{0.65}{graphics/images/circuitbreaker.drawio.png}
    \item \textbf{Kontejnerizace} - Kontejnerizace představuje proces zabalení služby spolu s veškerými závislostmi jako je OS, prostředí a konfigurace. Kontejner tvoří základní spustitelnou jednotku microservice architektury. Je založen na minimalistickém obrazu OS k němuž jsou dodány potřebné nástroje, knihovny a samotná služba. Takto vytvořený kontejner je virtualizován, tedy spuštěn jako samostatný virtuální OS v rámci hostitelského OS. \cite{dockerdocs} Moderní metody kontejnerizace zakládájí na technologiích jako je například Docker nebo Podman. Tyto nástroje poskytují ekosystém pro kompletní proces tvorby, sdílení a nasazení kontejnerů. Hlavní výhodou kontejnerizace je umožňění běhu aplikace v odděleném prostředí s vybranou konfigurací při co nejmenší režii.
    \item \textbf{Orchestrace} - Rozšířováním počtu služeb respektive kontejnerů se jejich správa stává složitou. Nástroje pro orchestraci pomáhají automatizovat nasazení, škálování a správu kontejnerů. Mezi oblíbené orchestrační nástroje patří Kubernetes, Docker Swarm a Marathon. \cite{Williams2023} Zodpovědností těchto nástrojů je řešit problémy jako vyhledávání služeb, vyvažování zátěže, přidělování prostředků a škálování na základě vytížení služeb.
    \item \textbf{Škálování} - Architektura microservice zvyšuje škálovatelnost aplikace a umožňuje ji provádět jen v rámci konkrétní části, na úrovni dílčích služeb. Škálování probíhá typicky vytvořením několika instancí stejné služby a nastavením služby v roli tzv. \emph{Load Balancer}. Ta distribuuje požadavky na jednotlivé služby podle definovaných pravidel. Typicky se cíl požadavku určuje dle hashe IP adresy požadavku nebo na základě váhy či doby odpovědi instance. \cite{Gammelgaard2021} Pomocí těchto technik je v aplikaci dosaženo zlepšení schopnosti zvládat velké objemy požadavků za využití co nejmenšího množství systémových prostředků. 
\end{itemize}

\n{2}{Komponenty}

Architektura microservice rozděluje aplikaci do menších, nezávislých služeb, z nichž každá plní samostatnou funkci. Pro zajištění běhu takto distribuovaného systému je doporučeno využít vybraných komponent. Jedná se o technologie nebo služby plnící specifickou roli podporující microservice architekturu. \cite{Williams2023} Využití těchto komponent není nutně povinné, nicméně s rostoucím rozsahem aplikace může být jejich zapojení kritické pro udržitelný provoz. Následující část se zabývá těmito klíčovými architektonickými komponentami.

\n{3}{Obecné komponenty}

\begin{itemize}
    \item \textbf{API Gateway} - Brána, která slouží jako vstupní bod pro komunikaci s mikroslužbami. Zajišťuje směrování požadavků, autentizaci, autorizaci, zabezpečení a další funkce, které jsou společné pro všechny služby. API Gateway může také poskytovat další funkce, jako jsou cachování, transformace zpráv a řízení toku dat. Tím zjednodušuje a centralizuje správu komunikace mezi klienty a mikroslužbami.
    \item \textbf{Service Discovery} - Mechanismus, který umožňuje mikroslužbám dynamicky najít a komunikovat s ostatními službami v systému. To je důležité pro dynamické škálování, nasazování a správu služeb. Service Discovery může být implementován pomocí centrálního registru služeb nebo distribuovaného protokolu. \cite{Richardson2018}
    \item \textbf{Load Balancer} - Služba rozděluje požadavky mezi několik instancí stejné služby, aby se zajistila rovnoměrná zátěž a zvýšila se odolnost proti chybám. Load Balancer může být implementován jako hardwarové zařízení nebo softwarová služba, která poskytuje rozhraní pro konfiguraci a správu zátěže.
\end{itemize}

\n{3}{Komunikační systémy}

Mikroslužby spolu komunikují skrze rozhraní prostřednictvím vybraných protokolů, nástrojů a vzorů. Mezi nejčastěji využívané patří:

\begin{itemize}
    \item \textbf{REpresentational State Transfer} (dále REST) - Představuje vysoce rozšířenou možnost komunikace mezi mikroslužbami. Využívají se při ní standardní metody protokolu Hypertext Transfer Protocol (dále HTTP) k provádění operací na rozhraní identifikovaným prostřednictvím adresy URL. \cite{Newman2015} Díky bezstavové povaze je rozhraní REST vysoce škálovatelné a vhodné pro veřejně přístupné služby. Má širokou podporu na různých platformách a v různých jazycích, což pomáhá zajistit interoperabilitu v rozmanitém ekosystému mikroslužeb.
    \item \textbf{Remote Procedure Call} (dále RPC) - Komunikační metoda používaná v distribuovaných systémech, včetně mikroslužeb. Definuje formu komunikace, kdy procedura volaná programem se spustí v jiném adresním prostoru. V případě microservice architektury je běžné použití, kdy služba takto spouští metodu z jiné služby. \cite{Sazanavets2022} Tato technika abstrahuje složitost síťové komunikace do jednoduchosti volání lokální funkce. Mezi běžné implementace RPC patří generic RPC (dále gRPC), Thrift anebo Apache Avro.
    \item \textbf{Message Broker} - Jedná se o komunikační vzor kdy broker - prostředník, spravuje asynchronní komunikaci mezi mikroslužbami pomocí front zpráv. Tato metoda odděluje mikroslužby tím, že jim umožňuje publikovat zprávy do fronty, aniž by znaly podrobnosti o tom, které služby je budou konzumovat. \cite{Williams2023} Mezi běžné zprostředkovatele zpráv patří RabbitMQ, Apache Kafka a AWS SQS. Tento komunikační vzor zvyšuje odolnost proti chybám, protože broker zpráv může zajistit, že zprávy nebudou ztraceny při přenosu i když je konzumující služba dočasně nedostupná. 
\end{itemize}

\n{3}{Databáze}

V microservice architektuře si každá služba obvykle spravuje vlastní databázi podle vzoru \emph{Database per Service}. Tato izolace umožňuje službám být volně provázané a nezávisle nasaditelné, přičemž každé databázové schéma je přizpůsobeno konkrétním potřebám služby. \cite{Williams2023} V závislosti na případu použití mohou služby používat různé typy databází. Structured Query Language (dále SQL) pro transakční data vyžadující silnou konzistenci a vlastnosti Atomocity Consistency Isolation Duratibility (dále ACID). Nebo Not only SQL (dále NoSQL) pro flexibilnější možnosti ukládání dat, které nabývají velkých objemů, nejsou definovány schématy nebo mají specifickou vazbu, například na čas. 

Různorodost databázových technologií přináší výzvy, jako je jednotný přístup k datovým zdrojům. Ten je řešen pomocí vzoru \emph{Repository}. Tento vzor využívá vytvoření obecného rozhraní, které definuje standartní operace pro přístup k datům. Pro každou databázovou technologii a její specifické rozhraní je vytvořena implementace tohoto rozhraní. \cite{Newman2015} Služby následně pracují objekty, jako by byly součástí kolekce v paměti služby, tedy nezávisle na využitou databázovou technologii.

\obr{Repository vzor}{fig:repository}{0.55}{graphics/images/repository.drawio.png}

Další častou problematikou je udržování konzistence dat v transakcích probíhajících napříč více službami. K řešení se využívájí specifické vzory, jako je například \emph{Saga}. Saga je vzor, který řeší distribuované transakce formou lokálních transakcí v jednotlivých službách. Pokud při některé z dílčích transakcí dojde k chybě, je vyvolaná série kompenzačních transakcí, jenž vrátí systém do původního stavu. Řízení událostí může být vedeno formou choreografie, kdy jednotlivé služby zodpovídají za publikování událostí spouštějících následující transakci. Alternativně může být využitý orchestrátor, který distribuovanou transakci řídí. \cite{richardsonsaga}

\n{3}{Bezpečnost}

Bezpečnost v architektuře microservice je velmi důležitá, protože distribuovaná povaha těchto systémů přináší mnoho zranitelných míst. Bezpečnostní prvky se zaměřují na ochranu dat při přenosu i v klidovém stavu a zajišťují, že k službám a datům mají přístup pouze oprávněné subjekty. Mezi klíčové strategie patří implementace API Gateway s vestavěnými bezpečnostními prvky, jako je centrální logování, autentizace a autorizace. \cite{Williams2023} Zásadní význam mají systémy správy identit a přístupu (Identity and Access Management, dále IAM), často integrované s tokeny Open Authorization (dále OAuth) a JWT pro správu identit uživatelů a řízení přístupu na základě definovaných zásad. Zajištění šifrované komunikace mezi službami pomocí protokolů, jako je Transport Layer Security (dále TLS), chrání před odposlechem a manipulací. \cite{Richardson2018} Zásadní jsou také účinné strategie logování, auditování a monitorování, které poskytují možnost odhalovat bezpečnostní hrozby a reagovat na ně v reálném čase. Každá z těchto složek hraje klíčovou roli při vytváření bezpečné microservice aplikace a společně poskytují robustní obranné mechanismy proti interním i externím bezpečnostním rizikům.

\n{2}{Testování}

Testování mikroslužeb je klíčové pro zajištění kvality a spolehlivosti systému. Mikroslužby lze testovat na několika následujících úrovních: \cite{Richardson2018} \cite{Newman2015}

\begin{itemize}
    \item \textbf{Jednotkové testy} - Také nazývané \emph{Unit testy}, testují jednotlivé komponenty služby, jako jsou třídy, metody a funkce. Cílem je ověřit, že jednotlivé části fungují správně a splňují požadavky.
    \item \textbf{Integrační testy} - Ověřují komunikaci mezi službami a testují, zda jsou data přenášena a zpracovávána správně.
    \item \textbf{End-to-end testy} - Testují celý systém z pohledu uživatele. Cílem je ověřit, že systém funguje správně a splňuje požadavky a uživatelské scénáře.
    \item \textbf{Smoke testy} - Testují základní funkce systému, aby se ověřilo, že je správně sestaven, dokáže se spustit a provést základní operace.
    \item \textbf{Load testy} - Ověřují výkonnost systému za zátěžových podmínek. Cílem je zjistit, zda je systém schopen zvládnout požadavky uživatelů a odpovídat i při zátěži.
    \item \textbf{Penetrační testy} - Testují bezpečnost systému a identifikují potenciální bezpečnostní chyby. Cílem je odhalit slabá místa v systému a zlepšit jeho odolnost proti útokům.
\end{itemize}

Automatizované testování je klíčové pro rychlé a spolehlivé nasazení. Pomáhá odhalit chyby a problémy v raných fázích vývoje a minimalizuje riziko selhání v produkci. Testování microservice architektury je však složitější než testování monolitických aplikací, protože služby jsou nasazeny nezávisle. Automatizace pomáhá zjednodušit komplexní testovací strategie a zajišťuje, že jednotlivé části aplikace jsou spolehlivé. 

\n{2}{Výhody a nevýhody}

Mezi hlavní výhody microservice architektury lze zařadit následující:

\begin{itemize}

\item \textbf{Přizpůsobitelnost} - Mikroslužby umožňují rychlé, modulární a spolehlivé poskytování rozsáhlých a komplexních aplikací. Týmy mohou aktualizovat určité oblasti aplikace, aniž by to mělo dopad na celý systém, což umožňuje rychlejší iterace vývoje produktu.

\item \textbf{Škálovatelnost} - Mikroslužby lze škálovat nezávisle, což umožňuje přesnější přidělování zdrojů na základě aktuálního stavu systému. Tím je řešena problematika proměnlivého a nesouměrného zatížení aplikace.

\item \textbf{Odolnost} - Decentralizovaná povaha služeb pomáhá izolovat selhání na jedinou službu nebo jejich malou skupinu, čímž zabraňuje pádu celé aplikace.

\item \textbf{Technologická rozmanitost} - Týmy si mohou vybrat nejlepší nástroje pro svoji práci. Podle potřeby lze používat různé programovací jazyky, databáze nebo jiné nástroje pro implementaci mikroslužby. Tato volnost vede k optimalizovaným řešením specifickým pro daný problém.

\item \textbf{Flexibilita nasazení} - Mikroslužby lze nasazovat nezávisle, což je ideální pro praktiky Continuous Integration a Continuous Delivery (dále CI/CD). Umožňují průběžné aktualizace aplikace při minimalizaci prodlevy a rizika.

\item \textbf{Modularita} - Microservice architektura zvyšuje modularitu, což usnadňuje vývoj, testování a údržbu aplikací. Jednotlivé vývojové týmy se mohou zaměřit na konkrétní doménovou logiku, což zvyšuje produktivitu a kvalitu výstupu. Rovněž umožňuje geograficky dislokované nasazení.

\end{itemize}

Zatímco mezi nevýhody patří:

\begin{itemize}

\item \textbf{Komplexnost} - Správa více služeb na rozdíl od monolitické aplikace přináší složitost při nasazování, monitorování a řízení komunikace mezi službami.

\item \textbf{Správa dat} - Konzistence dat mezi službami může být náročná na údržbu, zejména pokud si každá mikroslužba spravuje vlastní databázi. Implementace transakcí napříč rozhraními vyžaduje pečlivou koordinaci.

\item \textbf{Zpoždění sítě} - Komunikace mezi službami po síti přináší zpoždění, které může ovlivnit výkonnost aplikace. Ke zmírnění tohoto jevu jsou nutné efektivní komunikační protokoly a vzory.

\item \textbf{Provozní režie} - S počtem služeb roste potřeba správy, orchestrace, monitorování a dalších provozních záležitostí. To vyžaduje použití vhodných technologií a nástrojů. Zároveň jsou tím kladeny požadavky na odborné znalosti vývojářů.

\item \textbf{Složitost vývoje a testování} - Mikroslužby sice zvyšují flexibilitu vývoje, ale také komplikují testování, zejména pokud jde o testování \emph{end-to-end}, které zahrnuje komunikaci více služeb.

\item \textbf{Integrace služeb} - Zajištění bezproblémové spolupráce služeb vyžaduje robustní správu API, verzování a strategie zpětné kompatibility. Je nutné definovat jasná rozhraní a kontrakty, aby bylo možné služby snadno integrovat a rozšiřovat.

\end{itemize}

\n{2}{Nasazení založené na mikroslužbách}

Efektivní nasazení mikroslužeb je klíčové pro využití jejich potenciálních výhod, jako je škálovatelnost, flexibilita a odolnost. Tato část se zabývá různými strategiemi nasazení, které jsou pro mikroslužby obzvláště vhodné, zejména v nativním cloudovém prostředí (cloud-native). Tyto strategie zajišťují, že mikroslužby lze efektivně spravovat a škálovat, dynamicky reagovat na změny zatížení a minimalizovat prostoje. \cite{Williams2023}

\n{3}{Strategie}

Existuje několik strategií nasazení, které jsou v microservice architektuře aplikovatelné:

\begin{itemize}
    \item \textbf{Jedna služba na hostitele} - Strategie zahrnuje nasazení každé služby na vlastní server, ať už virtuální, nebo fyzický. Tento přístup zjednodušuje ladění a izolaci služeb, ale může vést k nedostatečnému využití zdrojů a vyšším nákladům.
    \item \textbf{Více služeb na jednoho hostitele} - Nasazení více služeb na jednom serveru maximalizuje využití zdrojů a snižuje náklady. Vyžaduje však pečlivou správu, aby nedocházelo ke konfliktům a aby služby při běhu vzájemně nekolidovaly. Zároveň musí být splněn předpoklad, že množina takto nasazených služeb vyžaduje obdobné prostředí pro nasazení.
    \item \textbf{Instance služby na kontejner} - Moderní nasazení mikroslužeb často používají kontejnery (například Docker) pro umístění jednotlivých služeb. Kontejnery poskytují odlehčené a oddělené prostředí pro každou službu, zjednodušují nasazení, škálování a zajišťují, že každá služba má splněny své závislosti bez konfliktů s jinými službami.
\end{itemize}

\n{3}{Cloud-native nasazení}

Microservice architektura je obzvláště vhodná pro nativní cloudová prostředí, která podporují jejich dynamickou povahu. \cite{Garrison2017} Příklady strategií cloud-native nasazení zahrnují:

\begin{itemize}
    \item \textbf{Infrastruktura jako služba} - Tento styl nasazení zprostředkovává v cloudu potřebnou infrastrukturu jako je výpočetní výkon, úložiště a síťové služby. Následně lze na infrastrukturu nainstalovat nástroje orchestrace jako například Kubernetes pro nasazení kontejnerizovaných služeb. Kubernetes následně řídí životní cyklus služeb od nasazení až po ukončení. Kubernetes se stará o škálování, vyrovnávání zátěže a řeší obnovu po pádu. Využití kontejnerů a orchestrace umožňuje rychlé a spolehlivé nasazení aplikace v microservice architektuře nativně na cloudu při maximální kontrole nad prostředím.
    \item \textbf{Mikroslužby na platformě jako služba} - Platform as a Service (dále PaaS) je typ nasazení poskytovující prostředí, kde lze mikroslužby snadno nasadit, škálovat a spravovat bez nutnosti starat se o základní infrastrukturu. Poskytovatel cloudu je zodpovědný za provoz a správu platformy, což uživatelům umožňuje soustředit se na vývoj aplikací.
    \item \textbf{Serverless} - Bezserverové výpočetní modely umožňují nasazení mikroslužeb jako funkcí (Function as a Service, dále FaaS), které se spouštějí v reakci na události. Poskytovatel cloudu spravuje prostředí, v němž jsou nasazeny a dodává rozhraní pro jejich konfiguraci. Tento model je prezentován jako vysoce škálovatelný a nákladově efektivní, protože zdroje jsou spotřebovávány pouze za běhu aplikačních funkcí. 
\end{itemize}